## Слава Богу

> Вже дійшли додому! Он блищить віконце, слава Богу.  
Жевріють кизильник і скоруші гронця, Слава Богу.

> Раді нам ускелля! Раді зелен-нетрі! Слава Богу!  
Вшкварили "<var>Хорана</var>" Роман-Кош, Ай-Петрі! Слава Богу!

> Роде,  
Дітлахами землю цю заселиш... Слава Богу...  
Ріки ж бо не всохли. Руки ж бо веселі, Слава Богу.

> Даймо слову крила, хай злечу я птахом - Слава Богу! -  
Понад Аю-дагом, понад Чатир-Дагом!.. Слава Богу!

> Наш блакитний прапор розгорнувся зримо, Слава Богу.  
Буде Крим із нами. Будем ми із Кримом! Слава Богу!
