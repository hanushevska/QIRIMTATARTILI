## Волгада Царицынден Самарагъа кетюв

Демирёлда кельдикте раатча юкъламакъ мумкюн олмадыгъындан "Гончаров" адлы лароходнынъ биринджи классындаки каютасына кирил ерлештигимиз киби, яхшы бир юкъугъа далдыкъ.
Саба саат докъузларда уяныл, каютамызнынъ пенджересинден бакъкъанымызда, кунеш нуру бутюн дюньяны якъа, Волганынъ эки саили ешилликлерге комюльген, маса устю киби тюм-тюз ве сукюнетли олгъан сув узеринде, сарай киби тургъан пароходымызнынъ кетеяткъаны корюне эди.

Аванынъ — гузель, сувнынъ — чокъ вакъыт раат-раат Волгада арекет этерек, Камышин, Саратов, Сызрань киби олдукъча буюк бир къач скелелерни кечип, майыс 15-те, куньдюз саат дёртте Самарагъа василь олдыкъ.
Бу эки арада языладжакъ киби эмиетли шейлер олмады.

Самарада, пароход скелесинден догъру вокзалгъа келерек, шу куню акъшам устю саат докъузда арекет этил, майыс 16-да, куньдюз саат он экиде ватанымыз олгъан Оренбургкъа василь олдыкъ.

1903 с.
