# Кийик акъкъулар

Заман ламан экенде, эвель заман экенде, мындан узакъ олгъан не къышта акъкъулар учып баргъан мемлекетте бир къырал* яшай экен.
Онынъ он бир огълу ве бир де Элиза адлы къызы бар экен.
Бу балалар зевкъ-сефанен яшайлар.
Лякин чокъкъа бармай балаларнынъ анасы оле ве къырал башкъасына эвлене.
Огей ана озю дюльбер олса да, яман бир джады олып, балаларны ич де севмей экен.

Тойдан бир афта кечкен сонъ, огей ана Элизаны башындан деф этмек макъсадынен оны койлюлернинъ бирине тербиелемеге бере.

Сонъра шахзаделерни чагъырып:

— Эр биринъиз къаргъагъа чевирилинъиз! — деп къычыра.

Лякин о озюнинъ къара ниетине иришалмай, шахзаделер титис къаргъаларгъа дегиль де, дюльбер акъкъуларгъа чевириле ве сарай пенджересинден учып чыкъалар.

Куньлер кече.
Ниает, къырал озь къызыны корьмеге истей ве оны сарайгъа чыгъырта.
Огей ана Элизанынъ дюльберлигини корип оны даа зияде куньлей.
О, Элизанынъ устюне джевиз ягъы якъа ве заваллы къыз танылмайджакъ бир алгъа келе.
Атта бабасы биле оны корьгенде къоркъа ве бу меним къызым дегиль, дей.

Элиза яныкълы-яныкълы агълап, сарайдан гизли чыкъып кете.
О бутюн кунь юре, не тарафкъа кетеджегини озю де бильмей.
Агъаларыны тюшюне, оларны къыдырмагъа ве мытлакъа тапмагъа къарар бере.

Элиза дагъгъа якъынлашкъанда акъшам ола, къаранлыкъ баса ве заваллы къыз ёлуны бус-бутюн шашыра.
О, меджалсыз бир алда йымшакъ ёсунлар устюне ята, башыны агъач кутюгине таяндыра.
Дагъ ичинде тынчлыкъ ве сыджакъ, юзлердже фенер-къуртлар отлар арасында кезе, йылдызчыкълар киби парылдай экен.

Элиза уянгъанда кунеш шавлелери япракълар арасындан ерге ура ве йылтыравукъ тавшанчыкълар киби, когетлер устюнден чапып кете экен.
Якъын бир ерде озен шувулдысы эшитиле.
Озеннинъ суву темиз ве буллюр киби арыныкъ экен.
Элиза озен сувуны авучларына алып къолбетини юва ве онынъ юзю эвелькиси киби бем-беяз ола.

Элиза дагъ бою ёлуны девам эте ве апансыздан бир къартанайгъа расткеле.
Элиза ондан:

— Бу ерден он бир шахзаде кечмедими? — деп сорай.

— Ёкъ, — дей къартанай, — шахзаделерни корьмедим, лякин тюневин мындаки озенде он бир акъкъу корьдим, оларнынъ башларында алтын таджлары’’ бар эди, — дей.

Элиза къартанайнен сагълыкълашып, озен бою кете.

Кунеш къонаяткъанда, Элиза кийик акъкъуларны коре.
Олар узун беяз шерит киби бири-бири пешинден учып кетелер.
Эр бирининъ башында кучюк алтын тадж йылтырай эди.
Элиза дере ичине чекиле ве чалылар, арасына сакълана.

Тамам шу вакъыт кунеш озен артына кирип кете.
Акъкъуларнынъ къанатлары тюше, олар шахзаделерге чевириле.
Элиза агъаларыны танып, олпрнынъ кьучагъына атыла.
Олар севинчинден эм куле, эм де ягьлаилар.
Сонъ башларына келип-кечкенлерни икяе этелер.

Шахзаделернинъ энъ буюги Элизагъа дей:

— Виз кийик акъкъу олып сабадан акъшамгъа къадар учамыз.
Мьшдаї.
узакъта, денъиз артында, бир мемлекет бар, биз анда яшаймыз.
Лякин анда бармакъ ичюн бутюн денъизни учып кечмек керек.
Ёлда геджелемек мумкюн оладжакъ киби ич бир ада ёкъ.
Ялынъыз денъизнинъ ортасында бир къая юкселип тура.
Къая ойле кучюк ки, биз бири-биримизге пек еыкъ турсакъ, онынъ тёпесине сыгъа билемиз.
Йылда тек бир кере, куньлер энъ узун олгъан вакъытта, биз учып келип он бир кунь мында яшаймыз.

Биз бу буюк дагъ устюнден учып, озюмизнинъ догъып-оськен сарайымызгъа бакъамыз.
Мындаки эр терек, эр чегер бизге тувгъан киби келе.
Ешиль тогъайлар боюнда кийик атлар чапалар, биз оларны тап балалы-гъымызда коре эдик, комюрджилер де бизим балалыгъымызда эшиткен тюркюлерни йырлай.
Бизим ватанымыз мында, биз бутюн джан-гонъюльнен мында кельмек истеймиз.
Сени де мында таптыкъ, севимли къардашымыз!

Биз энди докъуз куньден берли мындамыз.
Эки куньден сонъ учып кетмек керекмиз.
Насыл этер де, сени озюмизнен алып кете билирмиз?
Бизим не гемимиз, не де къайыгъымыз бар.

Элиза:

— Ах, мен сизни бу этнеден къуртарып олсам да! — дей.

Шай этип, олар бутюн гедже лаф эте, ялынъыз сабагъа якъын бираз юкълап алалар.

Элиза акъкъу къанатларынынъ шувултысындан уяна.
Онынъ агъалары кене къушкъа чевирилип тувгъан дагъгъа тараф учалар.
Энъ кичик шахзаде Элизанен берабер къала.
О башыны Элизанынъ тизлерине къоя, Элиза да оны сыйпай, охшай.
Бутюн кунь олар экиси берабер кечире, акъшамгъа исе он акъкъу учып келе ве кунеш къонгъан сонъ шахзаделерге чевириле.

Агъаларнынъ буюги Элизагъа дей:

— Биз ярын учып кетмеге борджлумыз...

Элиза:

— Пек я л варам, мени де алынъыз! — дей.

Агъалар бутюн гедже тал къабугъы ве къамыштан агъ орел ер.
Агъ буюк ве къавий ола.
Шахзаделер Элизаны бу агъ устюне отурталар.
Саба кунь догъгъанынен он акъкъу агъны боюнларына илиштирип юксеклерге авелене.
Элиза агъ устюнде татлы-татлы юкълай.
Кунеш шавлелери Элизаны уянтмасын деп, он биринджи акъкъу Элизанынъ башы тёпесинде уча ве кениш къанатларынен оны кунештен сакълай.

Акъкъулар атылгъан окъ киби учалар, лякин бунъа бакъмадан, бу учуш эр вакъыттаки учуштан яваш ола.
Чюнки бу сефер олар къыз къардашыны озьлеринен алып кетелер.
Элизанынъ юреги буз-бузлай: кунеш анамына сувгъа тиейим деп тура.
Кунеш ярысына къадар сувгъа бат-къанда, Элиза ашагъыда къаялыкъны коре.
Кунешнинъ сонъки шавлелери сёнген дакъкъада акъкъулар къаялыкъ устюне къоналар.
Денъиз къутура, оларнынъ башы тёпесинден далгъалар атлап кече.
Кок гудюрдиси къулакъларны тындыра, лякин он эки къардаш эль-эльге берип тура ве бирибирилерини муляйим сёзлернен юреклендире.

Саба танъда боран тына, ава бир тамам ачыла.
Кунеш догъгъанынен акъкъулар Элизанен берабер текрар авагъа котерилелер.
Ниает, ер ко рюне.
Анда, денъиа ялысында, ешиль къулан чёллер у.за на, эмен дагъла- })ы юкселе, узакъта буюк шеэрлер ве юксек сарайлар корюне.
Акъкъулар Элизаны бир къоба* огюнде отурта.
Бу — агъаларынынъ эвлери экен.

Кичик шахзаде Элизагъа:

— Къана бакъайыкъ, бу гедже сен насыл тюш корерсинъ, — деп оны ятакъ одасына алып кете.

Элиза:

— Ах, не ола, мен тюшюмде сизни этнеден къуртаргъанымны корьсем де! — дей ве козьлерини юма.

Элиза тюшюнде Фата-Моргана адлы тылсымджынынъ сарайына баргъаныны коре.
Фата-Моргана Элизагъа:

— Агъаларынъны къуртармакъ мумкюн.
Лякин бунъа сенинъ такъатынъ ве сабырынъ етерми?
Бу къоба этрафында эм де мезарлыкъта оськен къыджыткъан сенинъ дердинъе дева ола билир.
Бакъ, буны унутма!
Эллеринъ янса да, сен къыджыткъанны къопар, сонъ оны аякъларынънен эз ве ондан узун йиплер ишле.
Бу йиплерден он бир дане узун енъли кольмек орь, оларны акъкъулар устюне кийдир.
Кольмеклер акъкъуларнынъ къанатларына токъунгъанынен этне бозулыр.
Лякин унутма: сен озь ишинъе башлагъан дакъкъадан иш биткенге къадар бир агъыз лаф айтмайджакъсынъ.
Сенинъ агъызынъдан чыкъкъан ильк сёз агъаларынънынъ юрегини къама киби яраджакъ.
Оларнынъ сагъ-селямет олувы сенинъ къолунъда!
Бакъ, айткъанларымны унутма! — дей.

Фата-Моргана къызнынъ элине къыджыткъаннен токъуна.
Элиза элининъ янгъанындан уяна.
Кунеш орталыкъны ярыкълата.
Элизанынъ тёшеги янында бир къач топ къыджыткъан тура эди.
Шу дакъкъадан Элиза ишке башлай: къыджыткъанны чыплакъ аякъларынен эзе ве узун ешиль йиплер ишлеп башлай.
Онынъ пармакълары аджыта, пускалана, лякин о агърыгъа севине-севине чыдай: тек агъалары къуртулсын!

Кунь къонгъан сонъ, къобагъа акъкъулар учып келе.
Агъалары Элизадан не япкъаныны, вакътыны насыл кечиргенини сорай.
Лякин Элиза бир сёз биле айтмай.
Къардашынынъ тильсизленгенини корьген шахзаделер пек къоркъуша.
Олар: «Бу къара къальпли огей ананынъ янъы бир этнеси олса керек», — деп тюшюнелер.
Лякин онынъ пускалангъан эллерини корип, Элизанынъ оларны къуртармакъ ичюн тильсизленгенини анълайлар.
Энъ кичик шахзаде агълап башлай, онынъ козьлеринден акъкъан инджи киби козьяшлар Элизанынъ эллерине тамлай ве бу козьяшы тамлагъан ерлердеки пускалар яхшы ола, агъыры кече.

Элиза бутюн гедже чалыша, раатланмакъны акъылына биле кетирмей, тек агъаларыны тез-тез къуртармакъны тюшюне.
Экинджи куню, къардашлары учып кеткен сонъ, отурып ишлей.
Бир кольмек энди азыр, къыз экинджи кольмекни орип башлай.

Апансыздан дагъда авджы бору сеслери эшитиле.
Сеслер эп якъынлаша, копеклер авулдап башлай.
Къыз къоба ичине гизлене, бутюн къыджыткъанны топлап бир ерге багълай ве онынъ янында отура.

Чокъкъа бармай, авджылар къоба янында топлана.
Олнрнынъ энъ дюльбери бу мемлекетиинъ къыралы экон.
О, Элизагъа якъынлаша ие:

Эй, дюльбер къыз, сен мында къайдан пейда олдынъ? — деп сорай.

Лякин Элиза тек башыны саллай.
Эллериндеки пускаларны къырал корьмесин деп, оглюги астына сакълай.
Къырал:

— Айды, меннен кетейик! — дей. — Санъа мында къалмакъ олмаз!
Мон сенинъ бахытлы олгъанынъны истейим.
Сонъундан манъа озюнъ тешек кюр этерсинъ! — дей.

Къырал Элизаны алып кете.
Акъшамгъа олар къыралнынъ дюльбер пайтахтына етише, къырал къызны озь сарайына алып кире: юксек мермер одалар ичинде чешмелер шырылдай, диварларда ве таванларда аджайип дюльбер ресимлер ярашып тура.
Лякин Элиза ич бир шейге бакъмай, о эп агълай ве къасеветлене.
Хызметчилер онъа къыраличе урбалары кийдире, онынъ сачларына инджилер багълай ве онынъ пускалангъан къолларына индже къолчакълар кийсетелер.

Зийнетли кийим-къушам ичинде Элиза даа зияде дюльбер корюне, бутюн сарай халкъы онынъ огюнде эгиле, къырал да оны озь нишанлысы оларакъ илян эте.
Къырал чалгъыджыларгъа ишарет эте, энъ яхшы оюнджыларны чагъырта.
Софрагъа энъ яхшы ашлар берильмесини эмир эте, Элизаны аджайип къокъулы багъчадан кечирип сарай одаларына алып кете.
Лякин Элиза эвелькиси киби яныкълы ве къасеветли къала.
О вакъыт къырал Элизанынъ ятакъ од асы янындаки къапуны ача.
Бу одачыкъ ешиль макъатларнен тёшельген, тамам Элизанынъ дагъдаки къобасына бенъзей.
Ерде бир топ къыджыткъан булуна, таванда исе Элизанынъ орьген кольмеги асылы тура.

Къырал:

— Сени сарып алгъан тантана ве зенгинлик ичинде, бельки, кимерде кечмиш омюринъни хатырламакъ истерсинъ.
Мына, башлагъан ишинъ де мында, — дей.

Озю орьген кольмегини ве къыджыткъанны корьген Элиза севинчнен куле ве къыралнынъ элини опе, къырал да оны озь къучагъына сыкъа.

Экинджи куню той башлай.
Лякин Элиза озюнинъ севимли агъаларыны тюшюне.
Онынъ дудакълары эвелькиси киби къапалы, ич бир сёз айтмай.
Ах, эгер де о озюнинъ чекишювлери акъкъында къыралгъа айтып олса эди!
Лякин ишни битирмегендже онъа лаф этмеге олмай.
Геджелери гизлиликнен(і о кольмеклерни бири-бири артындан оре.
Энди кольмеклерден алтысы азыр ола, единджисини башлагъанда, къыджыткъан бите.
Бойле къыджыткъанны мезарлыкътан тапмакъ мумкюн олгъаныны Элиза биле.
Геджелейин о гизли сарайдан чыкъа.
Къыджыткъан къопаргъан сонъ Элиза эвге къайтып келе.

Шу геджеси сарайда ялынъыз бир адам юкъламай ве Элизанынъ къайда барып кельгенини коре.
Бу адам — баш папаз.

Саба папаз къыралгъа келе ве кечкен гедже корьгенлерини онъа икяе эте.

— Сен оны къув, къырал, ырымджы о! — дей.

Къырал:

— Ёкъ, ялан айтасынъ.
Элиза къабаатсыз! — деп джевап бере, лякин озю шубелене башлай.

Гедже къырал юкълагъан киши киби ята.
Иште, о Элизанынъ тургъаныны ве гизлиден чыкъып кеткенини коре.
Бундан сонъки геджелер де айны шу ал текрарлана.

Къырал коткен сайын кедерлене.
Элиза буны коре, лякин къыралнынъ нвдеи кедерленгенини билип оламай.
Элиза агъаларына яиа, къорк'ьудам юреги сызлаи, о пек ашыкъа.
Чокъкъа бармай, он кольмекни орип бити ре, лякин он биринджисине къыджьггкъан кене де етмей.
Бир кере даа, сонъки кере мезарлыкъкъа бармакъ ве бир къач топ къыджыткъан къопармакъ к ере к ола.

Гедже Элиза кене де гизлиликнен сарайдан чыкъа, лякин къыралнен баш папаз оны излеп~ кете ве къайда баргъаныны корелер.

Баш папаз:

— Сен онынъ яман джады экенини озюнъ де коресинъ, — дей ве Элизаны атеште якъмасыны талап эте.
Къырал исе разылыкъ бермеге меджбур ола.

Элизаны къаранлыкъ зиндангъа къапайлар ве ичине онынъ мезарлыкътан джыйып кетирген бир топ къыджыткъанны ве орьген кольмеклерини аталар.
Бу къыджыткъан Элизагъа ястыкълыкъ этеджек, кольмеклер исе тёшек оладжакъ.
Лякин Элизагъа да бундан башкъа ич бир шей керекмей эди.
О кене де озь ишини девам эте.

Акъшамгъа таба зинданнынъ пенджереси янында акъкъу къанатларынынъ шувултысы эшитиле.
Элиза агъаларындан энъ кичигини коре ве къуванчындан агълай, ялынъыз бир гедже даа омрю олгъаныны бильсе де, о къуванып агълай, чюнки о сонъки кольмекни орьмекте, эм де агъалары онынъ не ерде олгъаныны билелер!

Халкъ Элизанынъ якъыладжакъ ерине топ-топ олып келе.
Къызнынъ устюне къара кетен кольмек кийдирелер.
Онынъ узун, аджайип сачлары омузлары устюне дагъылгъан, бети къар киби агъаргъан.
Олюмге кеткен вакъытта биле о элиндеки ишини ташламай: он кольмек онынъ янында, он биринджисини де оре-оре кете.
Халкъ арасындан:

— Джадыгъа бакъынъыз!
О аля даа озюнинъ этнелерини ташламай!
Айдынъыз, оларны онынъ къолундан алып, парча-кесек этейик! — деген сеслер эшитиле.

Элизанынъ элиндеки ешиль кольмекни тутып алмакъ ичюн бириси къолуны узата, лякин шу арада апансыздан он бир акъкъу учып келе.
Олар арабанынъ четлерине отура ве къанатларыны шувулдатып къакъалар.
Бундан къоркъкъан халкъ четке чекиле.

Иште, джеллят Элизанынъ къолуна япышкъандже о, чалт бир арекетнен ешиль кольмеклерни акъкъуларнынъ омузларына ата.
Кольмеклер оларнынъ къанатларына тиер-тиймез он бир акъкъу дюльбер шахзаделерге чевириле.
Ялынъыз энъ кичик агъасынынъ сол къолу ерине кене акъкъу къанаты къала, чюнки Элиза сонъки кольмекнинъ енъини орип етиштиралмай.

Элиза:

— Энди мен лаф эте билем!
Меним къабаатым ёкъ! — деп къычыра.

Буны корьген халкъ Элизанынъ огюнде баш эге.

Шахзаделернинъ энъ буюги:

— Эбет, Элизанынъ къабааты ёкъ! — дей ве эр шейни олгъаны киби икяе эте.

Бу ерде шеэрнинъ чанълары озь башына чалмагъа башлай, сюрюсюрю къушлар учушып келелер.
Къырал Элизадан афу сорай.
Элиза оны багъышлай.
Бу кунь байрамгъа чевириле.
Эр кес бахтлы ве шенъ алда сарайгъа догъру кете.
