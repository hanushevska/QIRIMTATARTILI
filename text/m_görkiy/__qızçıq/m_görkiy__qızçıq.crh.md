# Qızçıq

Üylede, parknıñ yolçıqları boyı deñizniñ devalı havasınen nefes alıp, kezgen hastalar arasında, bir kere meni iri kozlerinen hayrette qaldırqan bir qızçıq kordim, onıñ közleri hucur bir tasanen, tınçlıqnen, nelerdir haqqında soraoyan tasanen tolu edi.

Onıñ yaşını tayınlemek zor edi—ifadeli qoyu közleri qart adamnıñ kozleri kibi ciddiy bağqa ediler, onıñ baqışı çoq cekişken ve pek çoq tüşüngen adamnıñ baqışına beñzey edi.
Lâkin onıñ arıq ve çandır vucutçıqı ve ufaq yüzçigi, oña on yaşından ziyade bermege ruhset etmez edi.

Üstündeki penpe bluzkası, onın köşeli omuzlarında, asqıçta turğan kişi tura edi, ve materiyanın taze tüsü, onıñ hastalıqtan quruqan yanaqlarınıñ ve boynunıñ sarı terisini daha keskin kölgelendirip kostere edi.
Qızçıq azaçıq qambır edi, de bir tarafına, de ekinci tarafına yan basıpcüre edi, — korülgenine kore, ayaqları qıyış olsa kerek.
Lâkin hasta balanıñ közlerindeki ifade etilmez tasalı guzellik, marazdan haraplanqan vucuttaki bedaatlikniñ üstüni örtken kibi özine diqqatnı celp ete ve toplay edi, qızçıq, şehit dülberliginen ruhlangan dülberday güzel edi.

Onıñ mort kemiklerini harap etken maraznıñ boyunduruğını, o doğğan kuninden berli taşığanı ve tezden bu boyunduruqnı ondan ölüm çıqaracağı aydın surette korülip tura edi.
O, dehşetli, quru bir öksürüknen oksüre ve menim yaqınımdan keçkende, men onıñ—ihtimal, o maña şay keledir—sıq nefes alğanını eşite edim.
Parknıñ süslü ösümlükleri arasında, cenüp kuneşinin yaltıravuğına qarşı, o, hucur ve hastalıqlı duyğu qozğata edi,—oña yazıq edi, ve qızçıqnıñ ogünde maña qolaysız kele edi, onıñ böyle bahıtsız olqanına qiyadan sanki men de qabahatlı edim.
Öyle vaqıtları ola, o parknıñ soqaçıqı boyu yavaş-yavaş cüre ve özüniñ sihirli, kozlerinen ogine baqa, — onıñ etrafında her şey çeçeklene ve baharnıñ canlandırıcı havasını açkozlüknen yuta, quşlar yırlay, kiparislerniñ qoqusı kokke saçıla, suvı bol özençikler parknın yeşilliginde gölçikler yasap şırılday, kok ve deñiz biri-birlerinen sevişeler, dalqalar saf ruhluqnen tıpqı masal aytqan kibi mıdırdaşalar, qızçıq, tabiatnıñ zengin tüslerini kormegen ve onıñ uyanuv muzikaşını eşitmegen kibi qart kedr ağaçına doqru kete ve onıñ qudretli pıtaqlarınıñ kölgesindeki oturğuçqa otura.
Onı her vaqıt uzun boylu, hareketsiz yüzlü, qalın tayaq bulunğan saq eliniñ iman parmağında büyük yüzügi olqan trac kiyingen adam ozğara.

Qızçıq skemleniñ üstine ottuqanda o, ondan:  
— Joruldıñmı?—dep soray.

O bağırıp ayta ve qızçıq onıñ sualinden seskenip, başını sallap, ona cevap bere.
Adeti üzre o çoq otura—bir saat ve bir saatten ziyade otura, lâkin men onıñ öz ozğarıcısınen laqırdı etkenini hiç bir vaqıt kormedim. 

Onıñ közleri—kimni?
ne haqqında?—dep soraoyan kişi indemey ogge baqalar.
Onıñ qarşısında avut bar: avutnıñ ortasında, suv icinde cirkin piramidal’ taş koterilip tura, onıñ tepesinden yuqarı doğru, yuksekke suv fışqıra ve yañğıravuq şamatanen avutqa tüşe.
Fışqırqan suv, sınıp, tamçılar olıp dağılqan ve olar kaskadnen aşaqı tüşken yerde, kuneşniñ şavleleri olarnı qurtqaçıq ketenniñ bütün tüslerinen yaraştıra,— bu pek dülber ve türlü tüsteki qiymetli taşlardan yapılğan burçaq danelerine beñzey.
Lâkin qızçıq kuneşniñ bu oynavına hiç bir vaqıt baqmay edi—onıñ baqışı predmetler arasından nasıldır başqa bir şey korgen kibi oginde bulunqan şeyden daha artqa, uzaqqa doğrula edi.

Hastanıñ etrafında qaynağan ömür ortasındaki bu keñ baqış dehşetke yaqın olqan nasıldır bir mistikiy teessürat doğura edi.
— O niçün şay cekişe?
Onıñ beyle yaşamag içün dogması nege ve kim içün kerek?

Onı korgende beyle sualler doğa ve hiç bir kimsege kerekli olmağan ve sert olğan bu qattılıqlardan etiñ- ceniñ çımırday edi.

...Bir kere, onıñ ozgarıcısı ya guvernyorı, ya da babası—onı kedr aqaçı tübindeki oturguçnıñ üstinde taşlap ketken soñ, men onıñ yanına oturdım.
O maña baqtı ve qayğılı cılmayuvnen küldi, bundan menim yüregim acındı.
Men onıñnen laqırdı etmek istedim, lâkin ne aytacagımı bilmey, onıñ baqışından sıqılıp ve oña qarşı hürmetten ziyade bir şey duyıp sustım.

Bizim etrafımızda ömürniñ guvançlı ve qudretii şamatası eşitile, başımız üstinde quşlar.
ayaqlarımıznıñ ucında qımırsqalar—hepisi yaşamağa aşıqa, uça, yırlay, abdıraşıp qarışa ediler.
Men sabiyge baqıp: eğer qızçıq, altında oturqanı kedr ağaçınen özü arasındaki kontrastnı ve qımırsqanı esleıney, oña çeçek yapraçıqı taşlaqan qımırsqanen özü arasındaki teren tahqirleyici kontrastnı sezip añlamağanı, aruv!—dep tüşündim.

O menimnen özü başlap laqırdı etti, o cılmayıp zayıf sesnen:  
— Siz de avurasıñızmı?—dep soradı.
— Azaçıq avuram,—dep cevap berdim.
— Sizge mında aruvmı?
— Ebet...
ya sizge?
— Men kuneş şavlesi çoq olsa...
ve şamata çoq olsa sevmeyim...
— Yoqsa, siz bu şamatanı begenmeysizmi?
O öyle aruv da...
baq diñleñiz—bülbüller, çoçamiy torğaylar, deñizniñ ve özençiklerniñ dalqaları, yapraqlarnıñ şıtırdısı...
— Pek çoq...
ve şamatalı.
Biraz yavaş olsa edi...
— Ebet, yavaşça olsa aruv olacaq...

O, inamnen başını salladı ve bir daha:  
— Peterburgta—mına qayda nefretli!—dedi.—Ama koyi- mizde ise, ortalıq tırn-tınç.
Ayrıca geceleri tınç ola.
Men, geceleri yatıp diñlenmekni pek seve edim.
Coq vaqıtqacek diñlene-diñlene yatasın ve hiç birşey eşitilmey...
Sanki dünyada hiç bir şey yoqtır kibi kele...
hatta dünyanıñ özü de yoq kibi kele...
Bir daha bir kereden nedir eşite ve seskenesiñ...
Mına şay pek aruv.

Qızçıq oksürdi.
— Laqırdı etmek sizge zararlı...

O, sadece:  
— Ebet,—dep sustı ve yavaştan, sanki fısıltınen:
— Mana her şey zararlı...—dedi.

Meni sarğan ğamlı heycannı oña duydurmaqtan saqınaraq, onıñ yanından turıp kettim.

Şundan beril, her korüşken sayın biz selâmlaşıp başladıq—o mana her vaqıt başçığını sallay ve cılmaya, onıñ cılmayuvında yaşav kun-kunden azlaşa bara edi.

Bir kere men parkqa barıp, onı qıdırğanda, qızçıqnı eline alıp mana qarşı kelgen yat bir efendini kordim.

O, menimnen sıralaşqanda, men nasıldır bir qorquğa qapılıp, yavaşlıqnen ondan:  
— yuqladımı?—dep soradım.

O qayqıruvnen maña baqtı ve sağır sesnen:  
— Öldi...—cevabını berdi.
