# Bahit

...Bir vaqıtlar bahıt maña o qadar yaqın edi ki, men az qaldı onıñ yımşaq pancalarına tüşe yazğan edim.

Bu, progulkada olğan edi; yaşlarnın büyük bir kompaniyası sıcaq yaz gecesi Volga artında alanyıglarda sterlyad balığı avlağanlarnıñ yanında toplanğan edi.
Yanğan "ateşniñ etrafında oturıp, balıqçılar tarafından hazırlanılğan balıq şorbası aşay, raqı ve piva içe ediler; dünyanı nasıi etip de çabik ve daha yahşı yanıdan quruv haqqında davalaşa, andan son, bedence ve ruhça yoruiıp, piçeni çalınıp alınğan alanlıg boyı her birisi istegen tarafına dağılıp kettiler.

Men, maña aqıllı ve sezekll olıp korüngen bir qıznen birlikte ateş başından çetke çıqıp kettim.
Bu qıznıñ güzel, qoyu közleri bar, onıñ laqırdılarında her vaqıt sade, añlayışlı haqigqat canğıray edi.
Bu qız hepisi adamlarğa mulâyim baqışnen baqa edi.

Biz yavaş-yavaş, yanaşa kete edik; bizim ayaqlarhmıznıñ astında, otlarnıñ qıyıq kesilgen sapları sınıp şıtırday, yerniñ üstine sarqqan kokniñ büllür kasesinden ay yarığının hmelli dımlığı toküle edi.

Qız teren koküs keçirip:  
— Ne qadar da güzel!
Tıpqı Afrika boşluğı, kesenler ise—piramidalar.
Hem sıcaq...—dedi.

Bundan soñ o, piçen keseni tübine, kundüz olqanı kibi qoyı, togerek taldada oturmaqnı teklif etti.
Çegertkiler sızqırşa, uzaqtan kimdir muñlu surette:  
— Ah, neçün maña hiyanetlik ettiñ?—dep soray edi.

Men qızqa menim içün tanış olğan ömür haqqında, özümniñ añlamağanım şey haqqında qızğınlı surette hikaye etmeğe başladıin, lâkin birden-birge o, yavaştan bağırıp, çalqa yıqıldı.

Bu, qaliba, menim korgenim birinci bayıluv edi, ve men bir daqqa qadar şaşmaladım, bağırmaq, yardımğa çağırmaq istedim, lâkin, şu saat, maña tanış romanlarnıñ eyi terbiyeli qahramanlarınıñ böyle hallarda ne yapqaniarını hatırladım,—onıñ yubkasıhıñ quşaqını, koftasını, lifiniñ tesmalarını cekip üzdim.

Men onıñ tıpqı kumüşten yapılğan, icerisi aynıñ qoyı yarığınen toldurılğan ve qıznıñ yüregine qapaqlanğan eki ufaq qade kibi koksini korgende, men aç kozlüknen, başıma ateş urqan kibi olıp, onı öpmek istedim.
Lâkin bu istegimni qoparıp, birden atılıp suv ketirmek içün özenge çaptım, çünki, yazılğanına kore—qahramanlar beyle hallarda, eğer katastrofa olqan yerde, romannıñ sezekli avtor tarafından evelden hazırlanğan çoqraq yoq ise, her vaqıt suv ketirmek içün çapalar.

Men suv tolu şlyapamnen, alanlıq boyı tıpqı quturğan at kibi sekirip qaytqanda,—hasta qız menim tarafımdan bozulan tualetini bir tamam tüzetip, kebenge tayanıp tura edi.

Jorğun bir halda ve yavaş sesnen, menim sılaq şlyapamnı qolınen çetke itep:  
— Kerekmey...—dedi.

Hem menim yanımdan ayrılıp ateş başına ketti, anda eki student ve statistiknen şu bezdirici:  
— "Ah, neçün mana hiyanetlik ettiñ?"—yırını soza ediler.
Men qıznıñ susqunlığından qızarıp:  
— Sizniñ bir yerinizni ağırtmadımmı?—dep soradım.

Qız qısqadan:  
— Joq.
Siz—pek becerikli adam değilsiñiz.
Her halda men—şübhesiz—sizge teşekkür etem...—dep, cevap berdi.

Maña o, samimiy teşekkür etmegen kibi keldi.

Men onıñnen sıq rast kelişmey edim, lâkin bu tesaduftan son rast kelişüvlerimiz daha ziyade siyrekleşmege başladılar,—çoq keçmeden o, şeherden büs-bütün ğayıp olıp ketti ve artıq dert yıl keçken son men onı parohodta kordim.

O Volga yaqınlarında daçada yaşaqan koyinden şeherge, qocasına kete edi, ağır ayaqlı edi, yahşı ve kelişikli kiyingen edi,—onıñ boyuında uzun altın saat zıncırı ve tıpqı orden kibi büyük broşkası bar edi.
O pek yahşı tüzelgen, tolulaşqan ve şen gruzinlerniñ Tifliste sıcaq meydanlıqlarda satqanları qoyu kavkaz şarabı qoyulğan burdük - teri savutqa beñzey edi.

Biz keçmişni hatırlap, dostçasına laqırdı etkende:  
— Mına,—dedi o, — mına men qocaqa çıqtım, işte hepisi...

Aqşam edi, özen üstinde kuneş qızarıntısınıñ aksi yıltıray edi;
parohodnıñ kopüklü ızı qızıl kruzevanıñ keniş yolağınen şimal’niñ mavı uzaqlıqına doqru yaldap kete edi.

Öz işini sevgen ustanıñ ğururlu tavrınen:  
— Menim endi eki balam bar, üçüncisini bekleyim,—dedi.

Onıñ tizleri üstinde, sarı kâğıt torbasında portaqallar yata edi.

Qoyu kozlerinen mulâyim kulümsirep:  
— Aytayımmı sizge, e?
Eğer o vaqıt, keben yanında — aqılıñızdamı,—siz biraz cesur olğan olsanız...
söz kelim— meni öpken olsañız...
men sizniñ qadınıqız olır edim...
Siz meni begene ediñiz degilmi?
Matüv, suvqa çapıp ketti...
Ah, siz!..—dedi.

Men oña özimni kitaplarda kosterilgeni kibi tutqanımnı ve o vaqıtta menim içün muqaddes oloyan kitaplarda yazılğanına kore, bayılıp yatqan qıznı başta suvnen sıylamaq kerek olğanını, onı öpmek ise, o közlerini açıp:
— Ah, men qaydam?
— dep qıçırğan soñ, mumkün olğanını hikaye ettim.

O biraz kulümsiredi ve soñ tüşünceli bir tarzda:  
— Mıña bizim belâmız da şunda daha, biz hep kitapta yazılqanı kibi yaşamaq isteymiz...
ömür—kitaplardan keniş, daha ziyade aqıllı, efendim...
ömür kitapqa hiç de beñzemey...
Ya-a...—dedi.

O torbasından portaqal çıqarip oña diqqatnen baqtı ve çırayını sıtıp:  
— Alçaq, kenede olsa çürük soyını qoyqan...—dedi.

Beceriksiz bir hareketnen portaqalnı borttan attı, — men onıñ qızıl kopük icerisinde gayıp olaraq, nasıl fırlanğanını kordim.

— Ja, endi nasıi?
Hep şu kitapta yazılğanı kibi yaşaysınızmı, e?

Men batmaqta olqan kuneşniñ yalqınınen boyalğan yalinıñ qumına baqıp ve daha uzaqqa, sarımtı-altın tüslü alanlıqlarnıñ boşluğına baqıp, sustım.

Qapaqlanıp qolulğan qayıqlar qum üstinde büyük, ölü balıqlar kibi yuvarlanıp yata ediler.
Qumnıñ altını üstinde qayğılı tallarnıñ kölgeleri yata ediler.
Alanlıqlarnıñ uzaqlığında piçen kebenleri tiklenip tura ediler ve menim hatrıma o qıznıñ:  
— Tıpqı Afrika boşluğı, piçen kesenleri ise—piramidalar.
..degen oşatuvı tüşti.

Qadın ekinci bir portaqalnı temizlep, esli adamlarnıñ tavrınen ve sanki meni cezalar kibi tekrarlap:  
— Ebet, men sizniñ qadınıñız olır edim...—dedi.  
— Teşekkür slzge, teşekkür etem,—dedim.

Men oña samimiy teşekkür ettim.
