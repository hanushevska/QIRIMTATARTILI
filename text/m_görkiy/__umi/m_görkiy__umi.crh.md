## Umi

...Sabaları, yuqudan uyanğanda odamnın penceresini aça ve tavdan, gur yeşillik arasından kelgen dalğın türküni diñleyim.
Men ne qadar erte uyansam-uyanayım, endi onıñ sesi çeçek açqan şeftali ve incirlernin tatlı qoqusınen suvarılğan saba avasında çıñlay.

Ay-petriniñ qudretli töpesinden taze yel ese, tereklerniñ sıq yapraqları menim penceremnin üstinden yavaştan yel- pireyler ve onıñ şuvultusı, türkünin ahenkine ruhnı ohşağan bir çoq dülberlik bere.
Öz-özüne ezgi yaramay ve bir soyda türkü, o, bir tamam dissonanslardan qurulğan, sesiniñ toqtaycağını beklep turqan yerde, o qamlı-qasevetli bir bağırışqa qadar koterile ve kene de beklenilmeden bu kiyik bağıruv beklenilmegen bir şikayetke çevirile.
O qaltırağan, qart sesinen yırlay, bütün kün, sabadan aqşamğa qadar yırlay, kunniñ, angi saatinde diñlesen-diñle, er vaqıt, tavdan özençik kibi bu soñsız türkü aqıp toküle.

Koy halqı, bu dalğın türküni yedi yıldan berli dinlegenlerini maña ayttılar.
Men olardan:  
— Ya o yırlağan kim?—dep soradım, ve maña bu, deli qartiy Umi olğanını, onıñ qocası bundan altı yıl evel, eki balasınen beraber deñizge balıq tutmağa ketip halâ daha qaytmağanını ayttılar.

Şundan berli Umi öz evçiginiñ bosağasında otura, öz doğmuşlarınıñ qaytmasını beklep deñizge baqıp yırlay.
bir kere men onı kormek içün ona bardım.
Tavğa kirip ketken evçiklernin yanından keçip, qıyışlı-qonurlu soqaçıqnen baqçalardan ve bağlardan ötip, yuksekke çıqtım ve anda Umi qartiyniñ qayalar ve açıq yeşillikler arasına gizlengen yarı yıqıq evçigini kordim.
Yaylânıñ tepesinden tığırlanıp tüşken büyük qayalar arasında: platan, figa ve şeftali terekleri ösken, özünin yolunda bir sıra uçan suvlar meydanğa ketirip özençik şırılday, tepesinde otlar esken, divarlarını nasıldır çırmavuqlar sarğan evçikniñ qapısı deñizge baqa edi.

Qapının ogündeki taş üstinde—uzun boylu, tüz tenli, saçları çalarğan, küneşten yanğan qaverenkli yüzinde ufaq bürüşik alâmetleri sızılğan Umi otura edi.
Biri-biri üstüne obalanıp turqan taşlar, zaman tarafından yarı yıqılğan evçikke, Ay-petrnln sıcaq ve mavı kökteki çal tepesi ve aşağıda kuneşke qarşı suvuq parıldağan deniz, bütün bularnıñ cümlesi qartiynin etrafında sert ve ğururlu tınçlıq biylegen şarait meydanğa ketire edi.
Uminiñ ayaqları altında, koyniñ evleri cayrap tura ve koy baqçalarınıñ yeşiıligi arasından türlü tüsteki ev damları yaşçikten tokülgen boyalarnı andıra edi.Aşağıdan at taqımlarındaki qoñrav sesi, yalığa kelip urulqan denizniñ şuvultusı ve kimerde bazarda, qaveler ögönde obalanğan adamlarnıñ sesi eşitile edi.
Mında, tepede tınçlıq edi, tek özençik şarılday ve Uminin altı yıl evel başlanqm soñsız, dalğın türküsi ona zil tuta edi.

Umi yırlay ve mana baqıp cılmaya edi.
Onın yüzi cıl- mayuvdan daa ziyade bürüşti.
Onın közleri yaş ve aydın edi, olarda beklevnin toplanqan ateşi yana edi, olar mana mulâyim baqışnen baqqandan soñ, kene de denizniñ boş tüzemligi üstinde toqtaldılar.

Men onıñ türküsini diñleyerek, yaqınlaşıp yanına oturdım.
Onıñ türküsi öyle hucurlu edi, onda ışanç çınlay ve qaharnen deñişe, onda yorqunlıq ve sabırsızlıq notaları eşitile edi, türkü kesile, bir tamam tına, soñ quvançlı ümütlernen tolıp yanıdan doğa edi...

Bu türkü neni ifade etse etsin, lâkin Umi qartiyniñ yüzi yalınız bir duyqunı ifade ete edi, bu da—şübhe olmağan beklev, ışançlı, sakin ve quvançlı beklev edi.

Men ondan:  
— Seniñ qocañnıñ adı ne?—dep soradım.

O aydın surette cılmayıp cevap berdi:  
— Abdraim...
Birinci oğlum—Ahtem ve biri de Yunus...
Tezden kelirler.
Olar anda keleler.
Tezden qayıqnı korerim.
Hem sen de korersiñ!

O bu “sen de korersin” sözüni öyle ayttı ki, olarnı kormek sanki menim içün de büyük bahıtlıq olacaq; onın qocasınıñ qayığı, amansız cenüp kuneşinden quruğan mumiya parmağını andırğan qaverenkli parmağını uzatıp kostergeni yerde—kok denizden qoyu mavı sızıqnen ayırılğan yerde—ufuqta peyda olqanda, sanki mana da büyük bir seadet ketirecegine ışanç bar edi.

Bundan soñ o yanıdan özüniñ beklev ve ymüt türküsini yırladı: böyle ışanmaq yahşı: kelecekte büyük guvanç tolu beklev yüreginen yâşamaq yahşı!

Umi ise, kevdesini yavaşçıqtan sallap, kuneşte koz qamaştırıp parıldağan deñizniñ tüzemliginden közlerini ayırmay hep yırlay edi.

Onıñ tek bir ideyanen tolu anı, bundan başqa hiç bir şey qabul etmey ve onıñ yanında oturğan men, qartiyçün yoq edim.
Uminiñ bir noqtağa toplanğan fikirine hürmet etip ve onıñ yalıñız bir ümütnen tolu ömürine suqlanmaga hazır olğanımı duyıp, sesimni çıqarmadım, meni unutmasına mani olmadım.
Şu kunü deñiz tınç edi, kokniñ culâsını küzgü kibi akis ettire ve başqa hiç bir şey vaad etmey.
Men çoq vaqıtqacek Uminiñ yañında oturıp qaldım, onıñ tarafından eslenmey bir çoq qahar-qasevetlernen turıp kettim.
Menim artıindan türkü ve özençikniñ ahenkli şırıltısı eşitile edi, deñizniñ üstinde çağalalar avelene, yalıdan pek uzaq olmadan bir yerde delfin sürüsi qutura, deñizniñ uzaqlığı boş-tenlıa edi.

Umi qartiy hiç bir vaqıt ve hiç bir kimsege qavuşıp olamaz, lâkin yüregindeki ümütnen yaşar ve öler...
