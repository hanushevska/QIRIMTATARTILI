Під Слов’янськом бої. А у нас під Маріуполем
напруга така, що в бійців суглоби вискакують зі
своїх місць і кришаться зуби.
Тримаємо фронт, тримаємо за наших побратимів зброю – не кулаки, немолодий «Афганець»
тримається за серце і крадькома, щоб не побачили й не відрахували з батальйону, ковтає валідол. «Семінарист» однією рукою теребить вервицю і самими губами мовить БогородицеДіво і
ОтчеНаш, а іншою до хрускоту пальців стискає
зброю. «Студент» з Могилянки раз за разом протирає запітнілі окуляри і нервово клацає затвором. Я теж хочу чи то кави, чи то гранчак спирту,
чи то обернутись і завити вовком.
Нараз сигнал тривоги. Бойовий виїзд. Перша
рота.
Нелюди прийшли з боку моря, з нелюдської
сторони, і обстріляли з міномета наших прикордонників. Наших було дев’ятеро, ті напали на них
втридцятьох, одного вбили, ще двох важко поранили.
Пацани такі вмотивовані, такі злі, жадають помститися за своїх братів, що нормально на війні
для воїна. Кажуть: піймаємо – в полон не візьмемо жодного. От тільки ті дурнуваті КАМази так 
28
повільно їдуть, що хоч бери та й вистрибуй за
борт і біжи піхотинцем на місце бою.
А Маріуполь з околицями потроху звикає,
що тут базується батальйон, як перед тим звик
Бердянськ – день за днем усе більше «Слава
Україні» – «Героям Слава», синьо-жовтих прапорців, гудків клаксонів і дівочих усмішок. Особливо –
дівочих усмішок.
Зі спостережень бійців: переважна більшість
місцевих мешканців за нас, та, власне, вони – це
ті самі ми, усі ми одна сім’я, просто дехто щось
не так зрозумів чи заплутався.
Ми – це місцеві рибалки, які під обстрілом, ризикуючи власним життям, винесли з поля бою
загиблого і двох поранених прикордонників.
Ми – це один із керівників Донецької міліції,
який вивів увірений йому особовий склад на
допомогу нашим бійцям, а тим, які не з’явилися, тому що бояться чи симпатизують ватникам,
обіцяв начистити пику і натягнути «глаз на жопу».
Ми – це літні жіночки, які приносять бійцям
сир, сметану, абрикоси, скрушно зітхають і без
кінця «бєрєґі вас Ґасподь, роднєнькіє».
Ватники розділилися. Двома групами – 17
і 13 осіб відходять суходолом у бік грьобаного
Таґанроґу.
Велика територія для зачистки – а «ловушки»,
а міни, а розтяжки, а всяка інша хрєнь, а снайпери – наші викликають на підмогу другу роту.
Поле за полем, балка за балкою, яр за яром,
двір за двором – і так добу – без їжі, без води,
без сну, без сходити до вітру.
Знайшли місце, де стояв міномет і вівся обстріл наших прикордонників. Залишки зброї вражають наших спеців. Нові технології. Ще не бачили такого. Працювали вишколені профі.
Місцеві допомагають. Селяни, рибалки – та усі –
показують, де ховаються ватники, контрабандисти, видають цілі арсенали зброї.
Убивць цього разу не піймали. Цього разу.
Вони встигли добігти до кордону і заскочити на
свій бік.
Наші бійці постояли на кордоні з кацапією, подивилися ворогам очі в очі чи, точніше, бінокль у
бінокль, а потім показали їм те, що зазвичай показували ворогам козаки, приспустивши штани,
і сказали, щоб чекали на нас в гості у Таґанрозі.
