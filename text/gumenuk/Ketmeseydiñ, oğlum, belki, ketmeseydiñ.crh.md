1.
Ketmeseydiñ, oğlum, belki, ketmeseydiñ
Oy, belki, sen ketmeseydiñ, oğlançığım
Nasıl men qart mında bir özüm olurım
Evniñ üç köşesi sallanğanda
Bir köşesi tirep.
Kök öyle de yüregime basıp tura
Tavan da mına-mına eşilecek
Ne bar şu cenkte
Ya men Sizni diñlemedimmi anam
Ya men Sizge bir yaman söz aytımmı anaçığım
Ya da Siz meni sevmeysizmi anayım
Yiberiñiz meni anam cenkke
Oy yibermem seni cenkke oğlum
Oy yibermem seni cenkke oğlançığım
Cenkke babañ ketti de
Sen ise endi Pokrovda 14 on sekizni tolduracañ
Meryem-ana seni maña eteginde ketirdi
Oy yibermem
Oy yibermem
Oy yiberiñiz meni cenkke anam
Oy yiberiñiz meni cenkke anaçığım
Yanıñızda qalsam
Halqnıñ nasıl közüne baqarım
Halqqa ne derim

2.
Bizler Azovda rimliler kibi selâmlaşamız
Siz bunı körseydiñiz, ana!
Biz biri birimizge qolumıznı uzatıp
bilekten biraz yüksekçe tutamız
Biz dostumıznıñ elini qap-qaç etemiz
Biz ellerimizni qaviy bir boğum yapamız
Biri birimizge deymiz ki:
Mına menim qolum, qardaşım
Sen daima menim qoltutuvıma işan
Men seni qaldırmam
Sağ olsañ ya da ölü ya da yaralımı
Elim sözlerimniñ isbatı
Qılıçım – seniñ qılıçıñ
Ölümiñ – menim ölümim
Bu daqqalarda özümni
Cesür tsenturion olıp is etem
Yeñilmegen gladiator kibi.
Soñki bir qaç biñ yıllıq
İnsaniyet tarihı
İçimde canlana
Elâk olğan askerlerniñ qanı
Damarlarıma aqa
(Bu daqqalarda men siziñ oğluñız degil de
cenkke has olğanı kibi
duyğanım içün, afu etiñiz, ana)
3
OUN-da, babamızda
Askerler daa da başqa selâmlaşalar ana
Olar banderacılar selâmını bereler.
Ömür bu insanlarğa
Ölümden azca saip olğanı kibi.
Bu olarnıñ añlı qararı
Olar sağ qolunı közlerine qadar kötere
Ve tirsegini biraz mayıştıra
Öyle alda biraderiñ saña yaqınca ola
Ve onı ister-istemez quçaqlaycağıñ kele
Boş qolunen omuzını qaqmağa
Men birevnen böyle selâmlaşqanda
Daima ağlaycağım kele –
Askerler ağlamamaq kerek –
Onıñ içün men sabır etem
Böyle selâmlaşuv
Ziyadece vedalaşuvnı añdırğanı içün:
Sen sağsıñ, şükürler olsun, qardaşım
Körüşirmizmi daa, kim bile
4.
Aydın bir kün edi
O künü ekisini de ğayıp etti
Aqayı - minada patlavından,
Tabutına qoymağa şey yoq edi.
Oğlunı snayper atıp öldürdi.
Evniñ tavanı eşildi,
Bir özü onı başqa tutıp olamadı.
Bir künde üçevi de köknen örtüldi.
Bir künde üçevi de kök oldılar.
Bir aydın künde
Kök üçevini de çağırdı.
