Mariupol civarında qart bir dut teregi
Özüniñ, bir asırdan ziyade ömüri devamında,
Şamata ile direkni etraftan sarıp
Pişken dutlarnı avuçlap-avuçlap
isteknen cıyğan bu qadar çoq
oğlan balalar oratanı körmegendir.
Pıtaqlarını egiltti, qartnı oynattı, aylandırdı
Eñ ufaq oğlançıq
ucçuğına tırmaşıp çıqtı
 
RPG pulemötı, SVD avtomatı, kaskalar ve zırhlı jiletler
Terek tübünde otlarda tertipnen qoyulğan edi.
 
Oğlanlar qaqıldap küle,
biri biriniñ omuzlarına çıqa edi.
Elleri ve yüzleri
pişken dutqa boyalandı -
 
Bazan mahsus
Göllivud filmleriniñ qaramanlarına
beñzemek içün.
 
 
RPG pulemötı, SVD avtomatı, kaskalar ve zırhlı jiletler
Terek tübünde otlarda tertipnen qoyulğan edi.
 
 
Ufuq artında bir yerde dört minomöt köçti
Öyle oşlu "bir-eki-üç" "bir"
Dersiñ, genç oğlan şartlı işaretnen
                                   qıznıñ penceresine qaqa
 
(o minomötlar olmasa edi
 kerçekten de zevqlıdır)
 
 
Qara kruklar 2 sürüsi
(küneş taraftan - qan tüsteler)
            Bağırıqlap kökke köterildi
Lâkin o  patlavlarnen sürülgen
topraq kesekleri bağırğandır, ihtimal
 
 
Oğlanlar bir ande
qart dut teregini qaldırdı
Yañgız taşlap ketti.
            Oyunda aylanmaq hucurlıdır.

2 kruk – qarğağa beñzegen quş

4

Nevbetteki daqqada olar
            sert aqaylarğa çevirildi
(Silâlarnıñ ve zırhlı taqımlarnıñ yıltırağanından
qartnıñ közleri ağırdı bile)
 
Üçünci ande olar yer kökni çağırğan ve
ufuqta kök sarsılğan noqtada iridi.
 
 
 
Qart dut teregi yanğız qaldı
Urulğan yolnıñ kenarında tura
                        öz oğlançıqlarını bekley.
Kimse yanına kelmey
Kimse pişip yerge tökülgen
dutlarını cıymay.
Olar qanlı közyaşlar kibi töküle.
 
RPG pulemötı, SVD avtomatı, kaskalar ve zırhlı jiletler
Terek tübünde otlarda tertipnen qoyulğan yerde
Taptalğan otlar yavaş-yavaş köterilip başladı
 
Tek pıtaqlar olarnıñ ellerini hatırlay
Tek qart terekniñ çatlağan qabuğı
                        olarnıñ yalınayaq ayaqlarını hatırlay.
 
Kökke ay çıqqanda ise
Qart dut teregi qız kibi parmaq uclarına tura
Başınen kökke uzana
Ufuqnıñ artına baqmağa tırışa.
Ne sebeptendir o telâşlı ve yanğız.
Qaydasıñız, oğlanlar?
