"Aydar" batalyonınıñ elâk olğan askeri, biraderim, Ruslannıñ hatırasına
bağışlap.
Men tünevin öldim.
Men yüksek otlar içinde qollarımı keñ açıp yatam
ve keñ açıp közlerimni kökke baqam.
Men tünevin öldim.
Öyle kerek.
Ğalebe içün
Bizler daima cenkke

qanlı qurbanlar feda etmelimiz.

Tünevin menim nevbetim edi.
Aldatmağa da mümkün edi
Başqasını qurbanlıq seçmege.
Öyle dindarlar yapalar
Öz oğlunıñ yerine
Rabbige qoyunnı bergende,
Qoynı da qızğanğan soñ,
O öz Rabbisine tek ötmek aşattı.
Cenkniñ öz tañrısı bar
Öz rahipler ve kapellanlar
Men bir vaqıtlar Sofiya ibadethanesinde körgenlerge

beñzemegen soyları
Sizler ise doğru yapasıñız balalı qadınğa
dua bağışlap
Asıl da, belki, bu yekâne doğru
yapqan şeyiñizdir
Lâkin er bir balalı qadınğa
dua bağışlamağa kerek
Tek birisine degil.
Cenkke bergi tölemege zaman kelgende
Askerniñ canını satın almağa mümkün.
Onıñ ayatını üç balaçıqnıñ ömürlerine deñişmege.
Eger de qadın ayatı olsa – eki kere palı.
Üç qadınnıñ
Birisi mıtlaq yüklü olmalı
Ve beş-altı qart qoşma.
Bazıları öyle yapa,
Ruhları zayıf olğanı içün.
Qorqqanından.
Çoqusı bu qara ordularnıñ
askerlerine hastır.

Men öyle yapamadım.
Ebet, Rabbimizniñ 13 qanınen
tölemek mümkün
Amma o kele dögüş vaqtında, bala ve qadın
arqaları artında saqlanıp,

Şu Sofiyanıñ divarında yasalğan
Ya da bu Görlivka civarından -
Episi bir.
Çünki o yalıñız zayıf qadın

kiçkene balanen.

Eger de sen asker olsañ
Kimseniñ arqasından saqlanmamaq kereksiñ
Sen episiniñ fiyatını öz canıñnen tölemelisiñ.
Meger ölüm ağırsız ola
Yaşayış – ağrınen.
Sizde dünyada er keste öyle bir ağrı!
Atta mından ne qadar ağırtqanı körüne
Bütün ömüriñiz -
Ağrı ağrı ağrı.
Mında ise – o qadar çoq kök bar!
Tasavur etalmaysız bile, ne qadar kök!
Kimseniñ davası olmağan kök
Er kimge yeterli olğan kök.
(Kök bala konstruktırını añdıra
O – pazllar kibi
Sanki insanlar olarnı birer dane öz içinde taşıylar.
Episi pazllarnı toplasaq – olur Kök
Bayağı qısımını toplasaq – Kökniñ
bayağı qısımını toplarmız
Sen balaban şeer ya da çöl ortasında bir özüñ olsañ
Seniñ pazlıñdan saña ne fayda bar?)
Er şey öz yerinde olğanı kibi
Men – öldim
Çünki öyle olmağa kerek
Amma sizge gizliden tekâran suqlanam
Men sizni sağınam
Men sizni pek-pek sağınam
Siziñ ağrıñızğa suqlanam
Ve qaytmağa arzu etem.
Sizlernen daa bir kere körüşmek içün
Daa bir kere ağrıdan keçmege
Kerek olsa bile.
