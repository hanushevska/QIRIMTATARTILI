Bir hucur duyğudır - esapnı başlasañ
Şahsiy cenkiñniñ
ekinci aynıñ ekinci künü
Öz elâklarıñnıñ esabını başlaysıñ
 
Bu devirge sende çoq
tölenmegen esap toplanğan
Er bir sene sen öz ayatıñ içün
birer yıl töliysiñ.
Ta ayatıñ: yeter, esabıñı qapatamız, -
                                   demegence
 
Sen çoqtan ğayıplar esabıñnı başladıñ:
Qartbabañ bitañ babañ seniñ doğmazdan evel daa kimler...
Babañnı sen iç bir vaqıt bilmediñ,
Balalıqtaki dostuñ, sevimli köpegiñ
Daa bir sevimli köpegiñ ve daa bir...
Sevimli köpekler
Ve qadınlar. Olarnı sen sevdiñ ve eñ siyrek ğayıp ete ediñ
(Ondan soñ sen köpek ketirip tutmağa saqınasıñ)
Öz isteginen kelse, başqa)
 
Bir vaqıtlarda sen qadınlarıñnıñ esabını açtıñ
Adı ne edi? Ğaliba Marta
Qaç yaşta ediñiz? 7? 8? Tamam
Şu pionerlagerde, Bila Krınıtsâda
O seniñ esabıñnı başlağanı
aqılına bile kelmedi
 
Bugünki esap
İrişmeler ya da ğayıplar esabımı?
 
Sen evlenüvler esabını başladıñ
Sen balalar esabını başladıñ -
Sen kitaplar esabını başladıñ
Başta – oqulğan
Soñra – yazılğan
Sen esap açtıñ
                        soñsuz hatalar ve boş ümütler esabı
Ayrıca esap dostlarıñ içün.
Olarnı qolay tapmadıñ.
Olar qolay satqınlıq yapa edi.
Aqibette, bu  soñki esap.
 
Bu sefer sen er şeyni doğru yaptıñ
Fransız legionında ögrengen
İnstruktor ögretken kibi
At, vesselâm (inglizce Bişut)
Adamnı öldürecek olsañ
Ardı-sıra atma
Birer-birer at
Saylağan adamğa
Öldürmezden evel ürmet köster
Oña imkân ber
 
Kimnidir öldürecek olsañ
İç bir vaqıt başına atma
Bu maqtancılıq
Sen qatil degilsiñ de
Sen askersiñ
 
Üzeriñde bir yuvaş dep iç bir vaqıt tüşünme
Böyle tüşüngenip başladıñmı
Anaña ayt ki peşiñden ağlap başlasın
Nege sen toprağıma ayaq bastıñ kelmeşek?
Dep iç bir vaqıt tüşünme:
Ağlavuq siyasetni ağlavuq siyasetçilerge qaldır
Asıl da, uruş vaqtında bir şey aqqında tüşünme,
Öldür
Oña ürmet köster,
Aqayğa lâyıq munasebet köster -
Bir an keçse ölü olacaq aqayğa kibi.
O mında bu sebepten kelgeni içün,
Onen aqaycasına uruş.
Yüz ve biñ yıllar evel balta ve qılıç ile
onen uruşqanıñ kibi.
 
 
İşte, oldı -
Dögüş bitti
O ayaqlarıñ üzerinnde yata
İç bir vaqıt sağ qaldım dep tüşünme
Çünki sen acayip bir ukrainalısıñ
O ise ölü
Martaval katsap olğanı içün.
Eger de sen asker olsañ,
Duşman ordusınıñ elâk olğan askeri aqqında
Qavğacı bir apay kibi tüşüneyim, deme
İşte bugün Arey ve Fortuna
Böyle olacağını qararlaşqanlar.
 
Endi o – seniñki
Trofey
Seniñ ğanimetiñ
Oña sayğıñnı köster
Duşmanlar saña ne yapqanını isteseñ oña yap
Sen asker – rıtsar olğanını aqılıñda tut
Soğuncı degil cellât degilsiñ.
Onen özüni öyle alıp bar ki
Avda canavarnı yeñgen
Ecdadıñ kibi.
Dedeñ kibi özüñni alıp bar
O qılıçınen duşmanını
Bir urıp, egergece ekige böle edi
Duşmanından skalpnı almaqtan,
Ceplerini temizlemekten,
Canavardan terisi ve etni almazdan evel -
Oña  dua oqu
Ayt oña: afu et qardaşım
Özüme alacam
Saña endi kerekmeycek şeylerni
Ğalip olğan soñ aqqım bar
Bugün sen yarın ise men olabilem
 
Sen – askersiñ
Cenk – seniñ emegiñ
Sen bir yıldan soñ
Saban sürip boğday ekmeyceñ de
Ya da çeşit çul-mul satmaycañ da
Şu boq yeri  bazarda.
Sen yetmişkece yaşamağa azırlanmaysıñ da
Prostata qantseri hastalığından töşegiñde gebermege?
Sen isteysiñ de Şimal deñizinde
Çızmalarıñnı yuvmağa ve bir moskovitkanen oynaşmağa
Men Qara deñiz dep söyledimmi?
Men dedim Şimal deñizde, oğlum!
 
 
Cenk – seniñ malıñ:
Silânı al, qurşunlarnı al
Altın ilvanlarnı ve paranı
Tamam şu künü sen olarnı meyhanecige qaldırırsıñ
Eñ yaqın meyhanede,
Ve şu püsür avtozapravkada
Bir adsız qadınğa,
O, közyaşlarınen teniñden qannı yuvdı.
 
Eñ müimi şudır asker
Onı seniñ ahmaq kitaplarıñda yazmazlar
Em o ahmaq filmlerde köstermezler
Sen  ölgen duşmannıñ ceplerinden
                        şeyler alğandıñ - farqsız
Sen oña qoyğan şeyler emiyetli
 
 
(Men ekseriy alda atılğan gilzanı qoyam
Ondan kim kelgenini bilsinler)
 
Bu sefer men er şeyni doğru yaptım
İnstruktor ögretken kibi
Eki kere ekini yandırdım
Fizika dersinde
Geometriya ocası kibi
Açıq yerine
Zırhlı jilet tübüne
Men oña imkân berdim
Men oña sağ qalmağa
Öz Kavkazına qaytmağa imkân berdim
(Soñ bildim
Adı Umar edi)
 
Birinci ekilik tiymeyip keçti
Ekinci ekilik nişanğa doğru yetti
Birinci qurşun qaburğasından
keçti
Ekincisi ise
 
Ekincisi zırhlı jiletniñ tübüne ilişti
Trayektoriyasını deñiştirdi
Qara cigerinden keçip
Qursağından çıqtı
 
Bir hucur duyğu
Körmesem de, qurşun nişanğa urğanını bildim
Şu sektordan başqa ateş açmadılar
Bizim tarafqa
 
Dögüşimiz bitkende
Olar öz üçyüzincilerini alıp ketti,
Ekiyüzüncilerini ve ağır silâsını bizge qaldırıp
 
Men onıñ yatqan yerine bardım
O yerde yatacaq edi
Men onı anda toqtattım
 
O meni bekley edi
E
O bekley edi meni
O közlerini keñ açtı
Ve bekley edi
 
Men közlerini qapattım
Silâsını aldım
Ceplerine toqunıp olamadım
 
Qart arbiy instruktorımız ögretkenleri aqılımda
Onıñ içün köküsine dört dane atılğan gilza  qoydım
Şu dört atıştan qalğanlardan
Özü saylasın
Qaysı onıñki edi
 
Bulardan soñ öyde bir duyğu
Dersiñ keçilmegen
İç bir sıñır qalmadı
Hucur bir duyğu...
