Silâñnı temizlegende
Silâñnı er kün temizlegende
Onı qoqulı yağlarnen maylağanda
Onı yağmurdan saqlap, özüñ sılanğanda
Onı bala kibi qundaqlap,
Özüñ ise şimdigece balanı qundaqlamadıñ,
Sen daa 19-dasıñ, ne balañ ne qadınıñ bar,
Sen öz silâñnen soylaşasıñ
                                   sizler birdem olasıñız
 
Yer qazğanda
Er kün endek ya da tranşeya qazğanda
Avuçlarıñnen qazasıñ
                        bu aziz ve nefretli topraqnı
Er bir ekinci avuç topraq göñüliñe töküle
O tişleriñde ğıçırday
Tırnaqlarıñ ondan sına
Ne de ise – sende başqası yoq em de iç olmaycaq,
Sen oña ana bağrıña kibi sığınasıñ,
Onda raatlıq ve sıcaq
İç bir vaqıt sen onı öyle yaqın is etmedim
                                               şimdiki kibi
Siz birdem olasıñız
 
Sen ateş açqanda
Gece uruşı olsa bile
                        Duşmannıñ beti körünmese de,
Gece onı senden saqlasa,
                        Aynı seni de ondan,
Ekiñizni de bağrına sarsa
Sen barot qoquysıñ
Elleriñ yüzüñ saçıñ urbañ ayaqqapıñ
Ne qadar yuvsañ da – barot qoquylar
Cenk qoyqusı kele
Sen özüñ cenk qoquysıñ
Siz cenk ile birdem olasıñız
 
Mariyka
Onıñ adı kerçekten de Mariyka
Olar beraber mektepke bardı.
Küzde o aqaylarnen beraber
Maydanğa baracağını aytqanda,
Bir aftadan ise qaytacaq,
Mariyka inandı
çünki o iç aldatmağan edi.
Köçken arabanıñ artından
                        toz köterilgende
Qapı ögünde esini coydı.
Soñra bir ebediylik keçti.
Maydanda oğlanlar can berip başlağanda
Mariyka ikonalar ögünde turıp tizlerini siyarttı
Şimdi duaları qabul olundı
 
Soñra o dedi ki – daa bir ebediylik bekle
Sen qadınsıñ küçüñ yeter
Ve batalyonğa yazıldı.
 
Daa bir ebediylik keçe.
Kilsege barmaqtan evel er bazar künü
Anası Mariykağa saçını öre ve taacipte qala:
19 yaşında onıñ o qadar çoq çal saçı bar.
Bu sefer ise nasıldır sebepten
            bitasınıñ qart Teklâ tizesini hatırlay
O daa o bir cenkke öz yigitini ozğarğan,
O da qaytmağan,
Ömürlik yanğız qalğan.
Bir balaçıq ondan tapsa edi.
İşte, ne yapaycañ.
 
Yolğa Mariykanı bütün köy ozğardı
Aydavcıdan benzinge bir araba tuttılar
(Bu adam para almağa
kesen-kes razı olmadı)
 
Eki kün taşıdılar
Salo kürpe un şeker bal yağ
Poçayevodan boyun haççıqlarnı (er birine yetsin dep)
Proskurkalar 5 Zarvanitsadan
Çamaşır çay qave
Köydeşlerden Allanıñ qısmetine köre
Episi 5 tonna
 
Andriyko
Andriyko dep aytayıq oña.
Askerniñ adı olmamaq kerek olsa da
Onda tek lağabı ve psevdosı bar.
Sabadan o qollarını
Ve yüzüni ve saçlarını ve ayaqqapını ve urbasını
Barot gazlarından ve terige siñgen
topraqtan yuvdı,
Silâsını temizlegen yağdan
Em yüregiñe kirip ketken cenkten
Hususan cenkten
Sabun poroşok qum şampun ile
Limon şırası ve daa Alla bile nelernen.
Siz duş tübünde cenkten yuvulıp baqtıñızmı?
Eñ çoq o qolları aqqında qasevetlendi
Sıdırılğan tırnaqları sınğan
ağırğan yarçıq ve berçlernen,
Olar silâdan başqa yerde peyda ola
                        Lesker ve tırnavuçtan
Olğan kibileri degil.
 
O ğayet genç edi, añlamay edi ki
Onıñ ellerini er bir eykeltıraş yasamaq ister,
Ellerine er bir şair eserler bağışlamağa
Er bir qadın bu eller onı sarğanını ister,
Çünki onıñ elleri aqiqiy er adamı asker elleridir
Cenk tañrısınıñ elleri
 
Mariyka batalyonnıñ yerleşken
                        noqtasında peydalanğanda
Onı quvançlı davuşlar ve sızğıruvnen qarşıladılar
Sanki gimnastikadan Olimpiada galipni
Dersiñ o bütün altınnı topladı
Sanki Oskarnı ve daa nelerdir qazanğan meşur kinoartistni
 
Biraz utanğan Andriykonı
Mariykanen körüşüvge ozğarğanda
Er kim oña toqunmağa
                        omuzını qaqmağa tırıştı
 
Biz sana işanamız, aqay, özüñni köster
degenleri kibi
 
Andriyko saba saarinde qayttı
Parmaqlar üstünde öz yataq qapına 6 bardı
Kimseni raatsızlamamaq içün
Köşege silâsını yığıştırdı
Çünki askerge körüşüvge bile
                                   silâsız barmağa olmay
 
Men yuqlamağanımnı eslegende
Tek dudaqlarınen fısıldadı yekâne bir cümle:
O menim ellerimni öpti
İnanasızmı?
Şadlıq ile külümsiredi terenden nefes aldı
Ve bir an içinde qısqa ve küçlü yuqunıñ
                                               tübünece daldı
