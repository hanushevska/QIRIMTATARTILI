Slovânsk civarında dögüşler. Bizde ise, Mariupol etraflarında, öyle bir
kerginlik ki, askerlerniñ boğumları yerinden bile köçe ve tişleri ufaqlana. 
Cebe çizgisini tutamız, biraderlerimiz içün silâ tutamız - yumruqlar degil, esli
yaşta &quot;Afganets&quot; yüregini köküsine yapışa ve gizliden, körmesinler ve batalyondan
çetlemesinler dep, validol qapa. &quot;Seminarist&quot; bir qolunen tespi çeke ve tek
dudaqlarınen BogoroditseDivo ve ÖtçeNaşnı ayta, boş elinen, parmaqlar
qıtırdağance, silânı sıqa. Mogilânkalı &quot;Student&quot; ep terlegen közlük camını
sürte ve silâsınıñ qamasınen asabiylenip tasırday.  Özüm de, qavemi, bir qade
spirtmi içmege, ya da qaşqırğa çevirilip, kibi ulumağa isteyim.
Birden telâş signalı. Dögüşke çıquv. Birinci rota.
Necisler taraftan - deñiz taraftan keldiler ve bizim sıñırcılarımızğa
minomöttan ateş açtılar. Bizimkiler doquz adam edi, olar otuz adam olıp basqın
etti, birisini öldürdi daa ekisini ağır yaraladılar.
Oğlanlar öyle bir qandırılğan ki, öyle açuvlılar, öz qardaşları içün
aqtıman almağa isteyler, bu cenkte olğan asker içün tabiy şey. Aytalar: tutsaq -
esirge iç birisini almamız. Tek ahmaq KAMAZlar öyle yavaş qıbırdaylar ki,
borttan sekirip tüşip, piyade olıp uruş yerine çapacaqsıñ.
Mariupol civarları ise mında batalyon yerleşkenine yavaş-yavaş alışıp başlay,
bundan evel Berdânsk alışqanı kibi - kün künden &quot;Yaşasın Ukraina! -
Qaramanlarğa Şüret!&quot; ep çoqlaşa, sarılı-mavı bayraçıqlar, klaksonlarnıñ
davuşları ve qızlarnıñ külümsirevleri arta. Hususan, qızlarnıñ külümsirevi.
Askerler esledi: yerli ealiniñ çoq qısmı bizim tarafımıznı tuta, asılında, olar -
o demek bizler, bizler bir qorantamız, işte, bazıları er şeyni biraz yañlış
añlağan ya da fikiri qarıştı.
Bizler - atışlar tübünde, ölüm telükesi altında, cenk meydanından bir ölü ve eki
yaralı sıñırcılarnı çıqarğan yerli balıqçılardır.
Bizler - askerlerimizge yardım olaraq yolbaşçılıq yapqan, şahsiy taqımını
çıqarğan, taqımğa qoşulmağan qorqaqlar ya da pamuqbaşlar
tarafdarlarnıñ anasını aydamağa, &quot;közlerni yanbaşına kerip qoymağa&quot; söz bergen
Donetsk militsiyası reberlerinden biridir.
Bizler - askerlerge irimçik, qaymaq, zerdali ketirgen, qasevetli ah çekip, soñsuz
&quot;Allahqa emanet, tuvğançıqlar&quot; degen, esli yaşlarda qadınlar.
Pamuqbaşlar bölüşti. Eki gruppa olıp - 17 ve 13 şahıs - qaradan lânetli
Taganrogğa çıqalar.
Temizlev içün keñ meydanlıq - ya &quot;tuzaqlar&quot;, ya minalar, tartılğan yipli
qapqanlar, başqa aram şeyler, ya snayperler - bizimkiler ekici rotanı yardımğa
çağıralar.
Tarla artından tarla, yılğa artından yılğa,  yar artından yar, azbar artından azbar -
bir kün bir gece - aşsız, suvsız, yuqusız, acetinen barmayıp.
Minomöt turğan ve sıñırcılarımızğa ateş açılğan yerini taptıq.
Mütehassıslarımız silâ qalımtılarına ayrette qala. Yañı tehnologiyalar.
Böylelerini daa körmegen ediler. Aliy derece profiler çalışqanlar.
Yerliler yardım ete. Köylüler, balıqçılar - cümlesi - pamuqbaşlar,
kontrabandistler saqlanğan yerini köstere, büyük silâ arsenallarını keşf eteler.
Qatillerni bu kere tutamadılar. Bu kere. Olar sıñırğace qaçıp öz tarafına
atlamağa yetiştirdiler.
Bizim askerlerimiz katsaplarnıñ sıñırı yanında turdı, doğru duşman közüne yani
binoklnen - binoklge baqtı, soñra ise, adet üzre kozaklar duşmanğa köstergen
şeyni - ştanını tüşürip - kösterdiler ve bizlerni Taganrogda bekleñiz, dep
ayttılar.
