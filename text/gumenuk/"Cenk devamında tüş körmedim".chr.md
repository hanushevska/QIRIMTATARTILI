"Cenk devamında tüş körmedim", -
Dep, köterinki tarzda yazıp qafiyelemege istedim.
Amma kim inanacaq saña asker
Eger de sen pafos ile qafiye ile
Cenk aqqında söyleseñ
 
Pafos içün yüksekçe yer kerek
Tribuna ya da kürsü
Çünki gece dögüşten soñ
Pulemöt ve qurşun tasmaları,
Taktik quşağı ve zırhlı jilet yükü tübünde
Ayaqlarını zornen süyregen arqadaşıña:
Ber omuzıña çıqayım
Maña şiir oqumaq kerek, dep aytamazsıñ
 
(Şairler özüniñ eñ yahşı eserlerini
şairlerniñ mezarları üstünde turğanda yazalar
Eger de ayaq tübünde kelişken şair mezarı olmasa
Ana ya da baba qabiri de kelişe,
Dağılğan qabir)
 
Şairler özüne qail etken şeyler
Göñüllige yaraşmaz
Sabıq berkutçı aqqında köterinki ruhta nasıl
yazarsıñ
 
Göñülli olıp batalyonıñızğa keldi
Ayta: balalar añlayım ki siz maña nefret duyasız
em esası bar
Quvmañız meni sizge birader olmağa isteyim
Qanım ile masharalığımnı silmege isteyim
Olarnıñ bölügi tuzaqqa tüşkende
Qurşunları bitti episi etrafta elâk olğan edi
Qaldı tek o ve maydancı Pavlo
Olar biri-biriniñ közüñe bakıp quçaqlaştılar
Razı ol, qardaşım
Sen de afu et qardaş
Birisi elinde granatanı sıqtı
Ekincisi denetini 8 çekti
 
 
Qafiyelerni avtomatlar pulemöt ve granatomötlar
tizeler
Tututuuu tatataaaah bah!
 
Amma onda iç de nazmiyet yoq
Birisi öldürip ekincisi elâk olmaqta nazmiyet yoq
Başını atıp teşmekte pafos yoq
Körem ki, Konstantin Simonov bile
Cenkten bir şey añlamay edi.
Meni deseñ, daa beter.
 
Qursağı top parçasınen
yaralanğan oğlan aqqında nasıl yazarsıñ?
Skalpel kibi tüz sızıçıqnen ekige böldi
O çapa edi ve içekleri topraqqa tüşti,
Ayaqlarına, bertsılerge sarıldı.
O daa sağ oturıp qaldı, can bereyatıp, divarğa yaslandı
İçeklerini qursağına qaytarıp qoya
"Yardım etiñiz balalar"
Ya nasıl oña yardım eteceñ
Yazacañ – nasıl?
 
Amma men tüş aqqında yazaycaq edim
Cenk aqqında istemegen edim.
 
Bugün bir şey oldı
ömürimde – ilki kere
Dümen başında yuqlap qaldım
Bıkivnânen Brovarı arasındaki
Yol bölügini yuqlap keçtim
Nasıl keçkenimni hatırlamayım
Cenk başlağandan birinci kere
Tüş kördim
Yanıma kele bir oğlan
Şu, Mariupol civarında ağır yaralanğan soyu,
Duşmanğa
Bir kere de atıp yetiştirmegen
genç şair asker
 
 
O birden bir şiir yazdı
Topraqtan sığınağı ve sevgisi aqta
Şiir – öyle oldı ki –
Menim elyazma arhivime qoşuldı
 
Men elâk oldım – dey – ecelim eken
Amma er şeyim güzel
Bu – menim sevgen qızım
Dülber, ya?
Onı fevral ayında, Mariinka parkında
birisiniñ yarasını baylağanda öldürdiler
Cesedini saqlamaq içün
Dnepr suvu tübüne taşladılar
Ana-babası alâ bilmeyler o Maydanda olğanını
Ana-babası onı
Polşağa oqumağa ketti dep belley
Olarğa nasıl haber etecegimizni bilmeymiz
Bir imkânımız – siz ve tüş
 
 
Evlenemiz
E – evlenemiz
O maña barmağa razı oldı
Taacipleñmeñiz
Mında bizlerde aynı sizde olğanı kibi
İşte, tamam sizde kibi
Yuriy Verbitskiy toyumızda
babalıq etecek
Mihaylo Jiznevskiy kiyevniñ arqadaşı
Üstim Golodnük mında melek oldı
Esli Andrey Şeptitskiy
                                   onı oğul kibi sevdi
 
Siz anda şiirimni derc etkensiz
Sağ oluñız
Taaciplenmeñiz biz sizlerni köremiz
Şiiir pek de küçlü degil
Mende mında daa yigirmige yaqın azır soyu
Bular – yahşıca
Olarnı hastahanede essiz yatqanda yazdım
Bazıları endi mında peyda oldı
 
Ve bir defter maña uzata
Çana 9 ğıçırday
Bir satırını da oqup yetiştirmedim
Şu ince mektep defterinden
Tüş dağıla
Brovarı üçfeneri
Qayt oğlan
Kel tüşüme,
Er bir yatacaqta rica etem
Epimizge neler aytacaq ediñ?
Ne bar edi
O inceçik mektep defterinde?
Ne?
