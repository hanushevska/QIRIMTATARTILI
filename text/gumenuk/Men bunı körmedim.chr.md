Men bunı körmedim. Kimse bunı körmedi. Olarnıñ bölümi Mariupolniñ
civarında cenkâver nevbetçilikte turğan edi. Kelgen malümatqa köre,
pamuqbaşlar taraftan belgileri olmağan yük maşinalar, zırhlı tehnikadan
tizilgen kolonna kele. Arbiyler ratsiyadan bildirdi. Bir şey olsa - deñiz yaqtan
flangnı qapatmağa ve pekitmege rica ettiler.
Olar tamam şahsiy sektornı nezaret etkende, atış davuşı eşitildi. Asılında, iç
bir atış olmadı. Asker o tarafqa-bu tarafqa sallandı ve yavaşçıqtan yerge, dersiñ,
raatlanmaq içün yattı. Aram oğlu, ğaliba, gluşitelnen çalıştı.
Yaralı askerni evakuatsiya yaptılar. Canavar onıñ qaburğasına, zırhlı jilet
saqlamağan yerge attı. Şimdi Zaporojye vilâyetiniñ bir hastahanesinde ekimler
oğlannıñ canını qurtarmaq içün talaşa.
Tez vaqıtta yaranı açmaq ve qannı toqtatmaq içün pıçaqnen kesilgen, qan
lekeleri olğan urbalarnıñ ceplerinde ufaq aqça, plastik tespi ve plastikli
İsanen 4 bu, yazılar tolu, kâğıt parçasını taptılar. Men bu adamnıñ adını
bilmeyim, atta, qaç yaşında olğanını da bilmeyim.
Bu, yaralanğan askerniñ cebinden çıqqan, yazılarnen tolu kâğıt tabağı - belki
kelecekte büyük şairniñ edebiyatta ilki sınavıdır (tek o sağ qalsın!) –
yüregimni parçaladı.
İsteyim ki, siziñkini de parçalasın.
 
 
Biz suvuq topraqta yattıq,
Sığınıq içinde gizlendik bir asır.
Yoq eter edi meni qaranlıq,
Seniñ elleriñ olmasa edi.
 
Unuttıq öz seslerimizni,
Özümiz sukünet, susqunlıq oldıq
Rabbim, sen qaldırma meni, diye
Er gece dua oqudım.
 
Biz sağır ve tilsiz ola edik.
Ya, bu zift qaranlıqta
"Menim sevimlim" demese edi
Nazik dudaqlar.
 
Topraqnıñ yüzüne baqtım.
Qara küzgüde – ölüm.
Oña keldim pek yaqın.
Ya, olmasa edi pak göñlüñ
 
Dımıq çuqurda yattıq.
Öz mezarımızğa yemek edik.
Geceni sözleriñ yardı
"Ömrümde bir aşqımsıñ" dediñ.

Topraq içinde çoq oturdıq,
Coydıq köz nurını
Kündüz edi, sanki cam, qırıq
Kün – gece kibi, yoq soñu.
 
Biz qabirimizni terk ettik
Kerdik qanatımıznı
(Boyunımıznı doğrutıp)
Qanatlarımıznı keñ açtıq
Taşladıq mezarlarımıznı
(Leyleklernen evge qaytıp)
 
Küneş, azatlıq istep
Çıqtıq zindandan  bizler
Epiñizge aytıp:
Yeter yeter yeter!
